LIBER SEXTUS

Frigore torta gravi, soboles inimica Deorum,
Uni sacra Deo... longo certamine victrix Î‡
Dicis lo Pater, et Virgo, Rex Christe Redemtorl

(D.) Quisquis iter coeli carpit, perferre labores,
Et mala multa pati divina voce jubetur.
Noster pugnat amor, sunt proelia nostra dolores,
Deleta culpa redimenda est poena superstes...
Poena dolor. Poenis exercebantur ubique
Insignes homines, nullo non tempore poenas
Quaesivbre etiam, lapso tentamine vitae
Incolumes gaudentl - Ultricibus abdita flammis
Gens lacrymosa, piis te verbis alloquor ultro,
Progenies dilecta Deo, quae segnior olim
Nunc pateris graviora... preces, patientia nostra,
Multaque Santorum prosunt solatia vobis.
Vincula rumpuntur, patet exitus aera findunt
Coelorumque tenus festivo laeta triumpho
Agmina tolluntur, Sancti venientibus ecce
Occurrunt hilares, fratrum se more salutant.
Ex quo porta patet coeli, sic itur ad astra,
Donec summa dies ferro et compagibus arctis
Bissenas claudat portas.

(A). Non ore magistri
Erudiunt pueros Sancti, non castra sequuntur,
Non lites dirimunt, non aegris pharmaca praebent,
Non coemunt merces, non scindunt vomere glebae,
Non pascunt agnos, non sulcant aequora nautae,
Non quaerunt nummos, non plectunt crimina sontis...
Prima abiere... canunt sociatis vocibus hymnos.
Quot, quantae vocesi Tanti modulamina cantus
Aurea non capiunt hominum, concordia vocum
Felix, et variis effusum vocibus unum
Carmen in aethereis coelorum personat aulis,
Spirituumque replet mira dulcedine sensus

 

