LIBER SEPTIMUS

Sana mihi facies, ad sidera tollere vultum
Semper ubique licet.

· (J.) Quae semper dona feruntur,
Vilescunt facile, si sint erepta, placebunt.
(V.) Ossa, caro, sanguis, cor, intestina jecurque,
Pulmones, cerebrum, nervi, cutis... omnia membra = ’
(N on ego sum medicus) nequeo sermone referre...

Omnia... dona Deil sunt omnia rite locatal
Si careas uno? si morbo membra laborent?
Noctes insomnes, sunt pharmaca multa paranda,
Res angusta domi, nec spes est ulla salutis...
Nuper dira lues nostras impune per urbes
Saeviit, heu multos fati violentia stravit:
Nos sumus incolumes!

(R.) Annonaque semper abundat!
Et sua quaeque dies ter fercula, pocula praebet...
Magna penus Domini... mendici semper egemus,
Accipimusque stipem. Pretiosa pecunia Oroesis:
At Deus omnipotens argentum montibus infert.

(J.) Pane carent multi, per compita turba vagatur,
Continuoque solet valvas pulsare domorum,
Pallor in ore sedet, tenuatae in corpore vires:
Dant homines obolum, censent, se multa dedisse,

Saepe repelluntur miseri, redeuntque, sed ecce
Allatrant illos, spargitque injuria virus.
Tristantes abeunt, imo suspiria corde

Moesta trahunt.

(V.) Heu saepe venit, oui plurima mento
Canities inculta jacet, qui sustinet artus
Innixus baculo... recreant opsonia fessum...
Vir precibus lacrymisque potens, majora rependet
Dona Deus.

(R.) Nuper laceris muliercula pannis
Accessit trepidans, effudit pectore questus,

 

