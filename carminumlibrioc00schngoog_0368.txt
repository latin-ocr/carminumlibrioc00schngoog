LIBER SEXTUS

Laetantur, flammas adamant vehementis amoris. ·
(Ο.) In eoelum raptus vidit mysteria Paulus,
Quae nostrae linguae nequeunt describere verba,
Est divina manus mercedis prodiga summae! .
Da mihi cunctorum sublimibus alta columnis
Marmore picta gravi pretiosa palatia regum,
Da gemmas omues,¹ argenti pondus et auri,
Thesauros omnes quos totus continet orbis:
Nil habeo... sed verus amor, sapientia vera...
Hac mercede frui semper... Deus, o Deus, unde
Unde mihi miserae tantarum copia rerum?
(D.) Non merces eadem Sanctis... qui semina campo
Larga dedere, metunt spicarum munera larga3
Et leviora manent leviorem dona laborem.
Ecce Patris facies patet omnibus, omnibus inquam,
Nec tamen illa modo spectatur prorsus eodem.
si plures niteant radii, 'si cominus adstes,
Clara tuis oculis rerum praebetur imago,
Vespera si minuat lucem, si longius absis,
Luminibus rerum species offertur opaca.
Ecce Deum cuncti redamant, unius amoris
Non calor est unus... dictis advertite mentem...
Nonne trium juvenum septemplice flamma calore
Arsit, ligna, bovem, lapides pia flamma voravit
Lapsa polo precibus Carmeli monte stupente?
(A.) Est Deus in coele, qui sidera torquet in orbes,
Arboreasque comas movet, obtutu videt uno,
Quod fuit, et quod erit, quod nunc est,·corporis expers,
Omnis, origo boni supremaque juris origo,
Omnia qui complet, spatiis non clauditur ullis,
Praemia dat rectis et sontes vindice poena ·
Mulctat, nec genitus nec factus fine carebit.
Intueor solem, feriuntur lumina: solem
Aeternum„ sed mole gravis cado, uon capit undas

 

