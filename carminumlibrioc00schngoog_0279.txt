CARMINUM

An non hiatus numine vindice
Terrae timebas telaque fulminis,
Quum traderes vinctum catenis
Carceribus reus innocentem?

Non non timebas... nullus inest metus

Poenae tyrannis, nec scelerum pudor,
Insanientis cuncta coeli

Transiliunt hominumque jura.

Miscentur undis arva tumentibus:
Traduntur eheu crimina crimine,
Oordique loricam rigentem
Oircumagunt tenebrasque menti.

Elata fastu vilis adultera
Vesana torquet lumina flammea,
Vatisque censet non probantis
Turpe nefas ferienda colla...

Heu tu petentis vocibus annuis,
Nec vota damnas! Scilicet hoc fides
durata deposcit puellae,
Quae choreas agit impudica!

I, lictor, atras pande fores cite,
Macrone stricto caede sacrum caput

Insontis, ac trunco relicto
Huic faciem superradde leuci.

Pota rubentem, bellua, sanguinem,
Largo rubentem flumine sanguinem
Heroisâ€š humanaque foedis

Cum sociis epulare carne.

 

