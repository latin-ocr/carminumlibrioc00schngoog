LIBER SEPTIMUS

Et pereunt aegri flammis furialibus usti,
Inceudunt urbes, spoliis potiuntur opimis,

Depopulantur agros, calcantur pascua, rura,
Flet Cereris vacuata penus, vindemia luget,
Nullus in ore pudor, nam laxat frena libido, ¹
Nupta orbata viro, soboles orbata parente,
Semina morborum contracta, petentibus eheu
Mendicis alimenta negant- vae regibus (inquam),
Qui leviter sine jure cient feralia bella. —·
Pulsari valvas ictu premere, probavi!
Cruda fames et anhela sitis concussaque motu
Terra mihi superest, sed jam lassata silebo

(R.) Qui practice pulsat Dominus Salvator agend0,
Idem consuevit pravius pulsare loquendo.
Ourarum Domini meminere volumina passim
Edita divino calamo, meminere dolorum.
Hortus eum condit, nocturna silentia circum,
Bis quatuor distant, trinique sopore gravantur
Discipuli, J esumqus diu tenet una latentem
Ima specus3 subeunt totius crimina mundi,
Temporis elapsi subeunt, subeuntque futuri,
Oamifices subeunt, delira ferocia vulgi,
Electi quondam populi, subeuntque scelesti
Emolumenta sibi divino sanguine fuso
Nulla paraturi. (Referens horresco) suavi
Pallor in ore sedet, tremor est in corpore toto,
Incertique pedes, teneros it sanguis in artus,
Concretaeque comae, vestesque cruore madentes.
Tergora nodosis lacerantur fustibus, eheu
scinduntur ferro, nec jam lassata quiescit
Militis atra manus3 capiti dant spinea serta,
Infigunt spinas vehementibus ictibus hirtae,
Frons madefacta rubet, madefiunt tempora, vertex,
Et rubuere genae, rubuit conspersa cruore

 

