aro “ cremnon

Arte rudes pueri tenui modulamur avena.
Barbite cara veni viridi circumdata lauro,
Et feriam docto resonantia pollice fila.

(D.) Sanctorum sedes in magni vertice montis
Prominet, urbs tantae molis (memorabile dictu),
Ut fervens hebetet nostram meditatio mentem.
Urbs quadrata patet, quam circumcingit iaspis,
Unumquodque latus sexcentis tenditur horis,

Et ternae gemmae sunt fundamenta locatae. .
Oquantae gemmae! sed concido pondere pressus!
Centum et bis vicies tolluntur moenia circum

Et quatuor cubitis, sed moenibus altior urbs est,
Utpote quae pariter sexcentis tollitur horis.
Bissenae portae, portarum cuilibet una
Margarita datur, capies cujuslibet amplam,
Moenia si spectes, molcm3 sunt strata viarum
Aurea, celsarum series concinna domorum.

Ecce auro rutilat puro, nox humida nunquam
Praecipitat coelo, non indiget igne lucernae,

⁴ Non solis radiis urbs Agni lumine splendens.
Quanta luce Dei resplendeat ignea, Saulus -
Novit, cui fulgur Domini cito lumen ademit.

An mihi felici pulcherrima porta patebit
Ocelorum? Semper dubiis torquemur acerbis,
Spes anceps hominum, sed spem formidine pulsa
Vitae servabo comitem3 qui fervet amore,

N on timet irati flagrantia fulmina coeli.

(A.) Corpore constat homo, cui foedere spiritus icto ¹
J ungitur, est vero brevis haec concordia, morte
Solvitur in partes homo, torpida membra sepulcro
Conduntur multis gratissima vermibus esca,

Et remanent cineres viduataque carnibus ossa.
Non moriturus homo moritur, quia filius Adae,
Qui primam stultus legem violavit iu horto.

 

