crena Qumrus

Laudo, qui vigili lumine sedulus

Investigat iter nobile siderum,

Et qui continuo numinis et suam
Et rerum aestimat indolem.

At quis magnificis laudibus evehat

Effuso impavidos sanguine martyres?

Salve, sancta cohors, quae tibi milites
Semper consocias novos! ยน

Te sincera Fides excitat, et movet

Spes jucunda, trahit fervida caritas

Tantis praesidiis incolumis fera
Orci proelia despicis. .

Infantes juvenes, agmina virginum,

Matronae, viduae, magnanimi viri,

Languentesque senes... non sine lacrimis
Vos admiror euntibus,

Quot frondes nemori, granaque messibus,

Baccae palmitibus, frigoribus nives:

Tot nectunt celebres serta virentia
Circum tempora milites.

Tigres, tela, rogi, flumina, verbera,

Mucrones, laquei, saxa, fames cruces...

Haec vos arma petunt, quos juvat emori
Inter dulcia carmina.

Nunc vos perpetuis urbs Hierusalem

Fortunata capit sedibus, et quies

Incumbit pelago, dives opum ratis
Portus otia diligit.

 

