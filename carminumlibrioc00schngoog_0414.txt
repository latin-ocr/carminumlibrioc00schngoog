LIBER SEPTIMUS

Parvula, quae paucis, tenui quae lumine fulget,
N on pellit tenebras, usu depascitur ipso,
Halitus exstinguit flammas. Advortite mentem,
Et solem spectate meum: sol protinus arcet
Horrorem noctis, toti fert lumina terrae
Excitus ore me0, non unquam deficit ignis,
Plurima lux radiis, ingens immensaque moles,
ln spatio pendet nullo fulcimine nixa -
Sole fores puls0, festini pandite valvas.

(O.) Labra tremunt animique stupent, haeremus in

uno

Defixae obtutu.

(P.) Delector, inhaereo coeptis.
Luna comes terrae, quae non discedit ab illa, â€™
Luce renidet ovans accepta a lampade solis,
Cornua quae cogit, reparat, quae cornua complet,
Nonne Dei verbo quatuor mutatur in ora?
Nonne viatori facibus praelucet eunti?
Temperat horrorem noctis? loquiturque silendo?
Luna fores pulsat! Refero nunc sidera cuncta,
Caeruleo quae sparsa polo numerare vetamur,
Dissociata loco, quem non metimur, et ingens
Molis onus trutina quod non libramus, in aevum
Astra movebuntur sociis redimita planetis.
Astra fores pulsant!

(O.) Est admirabilis icon!
Multa brevi sermone capit, succendimur igne.

(R.) Nunc nova, quae silui, portenta Rosalia prodam,
insula terra maris - quis mente recenseat omnes
Oceani guttas? quis pondera libret aquarum?
Mons terrae summus, quo non est altior ullus,
Si mons demersus pelago consurgat ab imo,
Fluctibus obruitur, nec celsa cacumina prodit,
Undarum moles capiti superincubat ingens!

 

