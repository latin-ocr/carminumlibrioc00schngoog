372 CARMINUM

strenuis caleat, boreas incendia saevus ·
Dira fovet: vix ortus amor superatur ab hoste,
At longaevus amor certa virtute phalangas
Conterit audaces, nullo prosternitur ausu.
Ignem conde sinu, vestis comburitur: eheu
Considio exanimis, si sponte pericula quaeris.
Carmina tres pueri ferventibus undique flammis
Sacra canunt, capiti superadditur ignea lingua,
’ Fervet apostolicus flammato pectore coetus.
· Vincitur ignis aqua: porrecta pecunia vincit
Turpe nefas.

(F.) Dic,¹ unde tibi sapientia, Gemma?
Arrecta stupet aure soror.

(C.) Pretiosa metalla
Montibus effodiunt, argenti copia nunquam
Exhauritur‚ amor nemorosi viscera montis
' Continuo terebrat - tenues vanescit in auras
Igne vapor natus, qui panditur ore camini:
Vita volat praeceps, mortique advolvitur atrae.
Divitiae fumo similes, rapiuntur ab hoste,
Pauper inopsque jacet pridem circumdatus auro;
Et piceo furno quaesiti aequantur honores,
Saepe virum celebrem spinosa calumnia torquet3
Deliciae fumus, lacrymas male parta voluptas
Saepe ciet. Summi superare cacumina coeli
Ausa scelus glomerat tumidi vesania fastus:
Ο utinam pereat ceu tetra volumina fumil

Quae sale conditur, molli placet esca palato:
Una Fides cordi tribuit divina saporem;
Et virtute salis caries inimica recedit:
Corpora servat amor, non interitura resurgent.

Sordes lympha lavat: delentur sanguine Christi
Crimina3 non facies, sed corda lavemus oportet.
Fons 'viduatus aqua vatum mendacia carpit

 

