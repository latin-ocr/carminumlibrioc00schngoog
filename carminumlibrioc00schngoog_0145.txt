140

CARMINUM

Vox molli facunda sono nudataque colla..
Uruntur dulcedine sensus,

Monstra maris Sirenes erant... Sirenibus orbis
N on Siculis raptatur iniquus.

Larva tegit faciem, conjux oblita mariti
Una choro sociata procorum

Pabula spargit ovans, volucres capiuntur edaces,
Ο metuenda potentia Circes!

Larva tegit faciem, turpique libidine fervens
Effrenem vir quaerit amicam,

Volvitur heu praeceps, violat connubia casta,
Vis fulvi profunditur auri.

Conticuere modi, tenebris Aurora fugatis
Solem reddit, inepta labori

Membra toro lassata levant, sed virgo pudica,
Cui pallor truculentus in ore,

Heu macilenta gemit, diri contagia morbi
Lenta furunt, abreptaque leto

Conditur in tumulo. Superest soror altera matri,
Flamma coquit violenta medullas,

Mobilis errat amor (torquentur corda parentum),
Ex minimo lit maximus ignis.

Innumeri currus per compita lata vehuntur,
Et vecti sinuantur in orbem,

Continuoque gyrus populo spectante movetur,
Lentus equus, retinentur habenae.

Ecce viri et nuptae, viduae puerique, puellae
Atque senes„ sunt pectora laeva,

Et globuli tenues manibus jactantur amicis
Quos reddit glomerata caterva.

Ista quidem patiens puerilia gaudia ferrem,
Sed tumida mens aestuat ira,

Dum larvata manus vino madefacta rubenti
Pontificem sacrosque ministros,

rs s

 

