CARMINUM

En Dei Sponsam venerabor Agni,
Tiro sim tantae docilis magistrae,
Sit Fides nullo tremebunda motu

Aemula rupis.

Spem salutari sociem timori,

Semper ad coelos levat illa mentem,

Iste demissam teneat gravantis
More saburrae.

Fac repentinam procul esse mortem,

Impetra, Mater, lacrymas doloriS,

Fletus est dulcis, tumido laventur
Flumine culpae.

Cor sacerdoti reserem, Deoque

Oor idem soli caleat, minister

Vindicet virga scelus, en lubenter
Hoc fero vulnus.

Det reo judex veniam roganti,

Alba me vestis tegat innocentem,

Balneo mersus puer hac nitebam
Veste decorus.

Adsit aeternae, speciosa Virgo,

Ferculum vitae tuus ille J esus,

Pellat angores pretiosus almae
Humor olivae. Î‡

Cerei lecto sacer adstet ignis,
Atque lustralis riget unda vultum,

Et crucem stringens manibus fugaci
Eximar aevo.

 

