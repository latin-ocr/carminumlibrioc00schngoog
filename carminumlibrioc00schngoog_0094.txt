LIBER SECUNDUS

Ecce junxerunt nemoris vireta

Culta convivas: ubicumque sole

Templa collucent, pia turba mensae
Assidet Agni.

Arte conditae, numero carentes

Affluunt escae (vigiles ministri),

Aureis potant pateris ovantes
Dulcia vina.

Dat penus Christi potiora dona:
Dat suis sese, liquefacta cera

J ungitur cerae, sociamur icto
Foedere Christe.

Veritas mentem radio serenat,
Caritas urit pia corda-flammis,
Traditur nobis melioris aevi

Nobilis arrha.

v Ecce sex menses patuere gazae

Et dies septem memoranda dona,

Finis est coenae, simul et vetatur
Turba redire.

Assident mensae patientis Agni

Hospites semper, repetuntque mensam

Donec effusos cineres suprema ·
Buccina jungat.

ἲ

Mollibus Persae dapibus refecti
Prorsus ardorem pepulere edendi,
Vitat infuso temulenta vino

Pocula turba.

 

