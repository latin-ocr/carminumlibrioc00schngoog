58

CARMINUM

Diva bissenis redimita stellis,
Quae ferum calcas pedibus draconem,
Noxiae culpae vitiique aviti

Integra fulges!

Diva7 quam solam spatiosus orbis

Virginem eredit simul et Parentem,

Cujus illatum superas opinor
Corpus in auras!

Diva quam laudat chorus angelorum,
Turba Sanctorum reveretur ingens!
Impetra, mater, nivei pudoris

Nobile donum.

Me sacerdotem venerandum unxit
Praesul... augusta quoties in ara
Offero nostrae pretium salutis

In cruce partae,

Et mihi laetus populoque dulce

Ferculum vitae paro sempiternae!

Lingua divino quoties rubescit
Sanguine dives!

Seu sacra cinctus sobole minister

Verba supremi refero maffl'stri,

Seu reo tristi scelerum nefanda
Vincula demo:

Improbi damno stimulos amoris,

Et movent gnavas pia verba mentes...

Oordis exemplum trahet innocentis
Fortius omnes.

