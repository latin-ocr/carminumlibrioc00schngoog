LIBER OCTAVUS

EPISTOLA.

ΑΛΝνἏ

Limina quaere Patris generosi carmen amoris,
Funde modis citharae dulcia vota seni!
Falce rapit juvenem, cui floret temporis aetas,
Falce rapit curva mors metuenda virum:
Sed Pater est noster multis felicior unus,
Grandaevusque senex nectit in orbe moras!
Flecte genu, venerande senex! et numen adora,
Vir bone! fac magni munera tanta Dei.
Saepe graves annis baculo firmantur acerno‚'
Lassa manus trepidat pesque vacillat iners3.
Saepe graves annis morbo terebrantur amaro,
. Et volvunt duro saucia membra toro:
Tu soboles dilecta Deo non frangeris aevo,
Robur inest membris voxque sonora labris.
Flecte genu faciles gaudenti pectore vultus
Indue, cerne viros, quos sociavit amor.
Adsumus ecce tibi concordi foedere vincti,
Gaudia nostra boni jungimus ecce tuis.
Est aurora redux orituri nuntia solis,
Ver vocat aestatem, prima secunda ferunt:
Ecce senecta Tibi rarissima festa paravit,
Festa sacerdoti dulcia cara bono:

 

