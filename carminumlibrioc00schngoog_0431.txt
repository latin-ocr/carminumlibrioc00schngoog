416 ‘claumos

Nunc juvat, imprimis dilectam extollere matrem.
Ipsa comes lateri J esu venerabile nomen
Auribus ingessit nostris, patiensque laboris
Ipsa crucem docuit blando sermone puellas.
Consuluit nobis socio viduata marito,
Pontificemque pio semper dilexit amore.
Occubuit dudum morbo cruciata feroci —-
Semper adest, vivit, nullis delebitur annis
lgneus ejus amor. Sat multa pecunia uobis... Ι
At sumus indignae gaza meliore potitae
Romanae Fideil
(V.) Sedi conjungimur illi,
Quae tenet imperium toto spectabilis Orbe3
Sedes cara Deo Fidei morumque Magistra,
Spes animosa bonis, terror flagrumque malorum,
Quam frustra exagitat delira superbia mundi,
Quam petit immanis, valer, illacrymabilis orcus,
Et quae tartareis nunquam superabitur armis -
Roma caput mundi! - Oarie vitiata jacebunt
Regna Deo pulso, populi plectentur iniqui...
Sed tu stabis adhuc immobilis, ardua rupes,
Donec summa dies det summam temporis horam.
(R.) Sedes Roma Pii, quo non praeclarior ullus,

Intrepidus, Magnus, fama super aethera notus,
Grandaevosque senex, cui circum tempora cani,
Qui fere ter denis victor fortissimus annis
Erudit atque monet, calcataque jura tuetur.
Volve oculos circum, miscentur cuncta tumultu,

Nullibi pax ridet, furor ambitiosus habendi
Tristia bella ciet, metuenda pericula belli.

O miseri populi... poenas a sontibus ille,

ille (inquam) repetet, cui totus subditur Orbis.
Dulce Pio subdi, ramum felicis olivae

Offert lege Dei feralia bella coercens...

 

