LIBER OCTAVUS

Depascit juvenes lascivi flamma furoris,
Illecehrosa viris damna libido parat,

Nullus horror thalami pretioque puella pudorem
Vendit, adhaerescit perfida nupta proco.

Crescit amor nummi, furor exitialis habendi,
Atque scelus sceleri jungit avara cohors.

Fraudibus et furtis erecta palatia surgunt,
Fercula festa dapum, vina Falerna placent.

Aurea fulcra toris, ignavaque corpora somno
Extenuant longo sole ciente diem.

Et canibus lepores agitant silvasque fatigant,
Balnea conquirunt sulphure mista gravi,

Et choreas adamant, spectacula stulta theatri,
Imperioque ruit biga trahentis equi.

Multa joci rabies, ludorum coeca cupido,
Scurra loquax nugis otia noctis agit.

Impatiens freni fastigia quaerit honorum · ’
Turba ferox, laudum non satianda fames.

Aere juvant miseros vesanaque gloria dextram Α
Una movet, miseros utilitate probant.

Membra gravet morbus, crucient convicia linguae,

. Dilabantur opes: occupat ora dolor,

Transadigunt gladio violenti pectus acuto,
Aequore merguntur, dant aconita sibi.

Sed testudo sile, facunda silentia praestant.
Gens inimica Dec, gens inimica sibit 1

Detrudit solio reges profugosve trucidat,
Regnaque perturbat seditione potens,

Colluvies Orci tenebrarum principis iram
Excoquit, huic paret libera visa sibia

Glandestina cohors vastum diffusa per orbem
Imperio sicae gens metuenda furit,

Oui caput est unum, cui plurima membra ministrant,
Aris et soliis tristia damna parat.

 

