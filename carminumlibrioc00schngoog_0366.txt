LIBER SEXTUS

Est Deus immensus, nobis Deus ultima meta,
Coeli cara domus quaerentibus ultima sedes!

Lumine captus ovat, cui solis cernere lucem
Sorte datur... ⁴densa terrae caligine septus
Aethcrcas oras, ubi lux aeterna coruscat,

Aspicit, ac faciem Patris, cui cominus adstat...
Contemplemur opus, dum nos hio continet orbis,
Ast illum, qui fecit opus, cognoscere Sancti

· Mente queunt: speculo rerum formatur imago, '
Res non redduntur... divina potentia fulget

In mundi speculo, dum vitae carpimus aurae,
Ipse potens vero se coeli civibus offert!

Quanta oritur nobis hoc fonte scientia! Multi
Multa sciunt... hominum sapientia nubila nox est,
Sanctorum rubicunda dies, illi didicere

Noctes atque dies, isti uno temporis ictu3

Et ⁸subeunt doctis multarum oblivia rerum,

Quae sancti peperere, manent immota per aevum!

(C.) In coelo minimus doctos supereminet omnes!
Hi tamen inflantur, nos parvi pendimus eheu,

Me miseret tanti fastus miseretque virorum...

Crux liber est ingens, hoo delectemur, et omnes .
Erudit3 hoc demto locuples farrago librorum
Commoda nulla parat... semper discamus amorem,
Et breviore via dabitur sapientia nobis!

Omnia diffugiunt, quum leto occumbimus, unus
Non timet almus amor violentae spicula mortis!
Non heic tutus amor, semper ferus infremit hostis:
Estinfesta caro, soboles infesta malorum,
Daemonis exardet rabies... certare jubemur .

Et puer et juvenis, vir, femina, nupta, puella,
Decrepitique senes, dum vitae labitur aetas
Nunquam blanda quies, metuenda pericula semper,
Laurea serta cornis sunt heic virtute paranda:

 

