432 CARMINUM

Plurima lucra viris - sed nunc ego sciscitor ex te:
Unde homini vinum, quod lassos roborat artus,
Exhilarat mentem? praeclarus ubique locorum
Vinitor est unus, Deus est, qui protulit uvas!
· Vinea tota quidem datur exercenda colono,
Non tamen est ejus vindemia parta labore...
Saepius heu graciles aegri rarique racemi3
Sol etenim torret, nimius demittitur imber,
Effera grando ruit, committunt proelia venti,
Et nequeunt homines rodentem tollere morbum,
Nulla datur medicina male... Deus unus amoris
Uvarum dominus sibi tradita munera servat ’
Semper avara manua, quaerenda pecunia! nonne...
Nonne merum miscetur aquae, fit copiamajor?
Nonne minor mensura dolo? variosque liquores
Assooiare juvat, corruptaque vina saluti .
Detrimenta parant? late per compita fertur
Ebrius, ardescunt oculi vultusque rubescit,
incertique pedes, delirat lingua, ruitque,
Stratus humi dormit turbarum dedecus ingens.

(Β.) Urbs haec Justini nuno somno mersa quiescit
Nunc artus reparat lassos, posuere labores,
Et curas posuere simul... quo carmine dicam
Munera tanta Dei! non haec mysteria somni
Pandere lingua valet, quia sunt impervia menti.
Eja voca somnum... morbo cruciatus acuto
Lumina non claudis, frustra tenuata volutat
Membra toro molli, si quem tenet anxia cura,
Aut rodunt vermes... i, quaere papavera, somnus
Non relevat vires, mentitur imago soporis.
Tu miser es, fateare rogo, rogo pone coronam.

Si placet, uberius meditabimur omnia nostri
Emolumenta tori: videamus lignea strata
Primaque fulcra tori, sunt laevia saepe, decora...

 

