arnna snxrus

Aerumnasque pedum, stultae convicia turbae.
Rara domus valvas aperit, praebetque roganti
Strata: timent eheu mutata veste latronem.
His ego deliciis felix mendicus Alexis.

(O.) Te rapuit coelum, tibi sentibus aspera vita
Paestanis tribuet meliora roseta beato.
Macte nova virtute puer, -— contingere metam
Multos saepe vetant fastidia lenta laborum.

(A.) Exitus acta probat - finem posuisse labori
Sit mortis! Capiti dabitur mansura coronal
Taedia me capiant: pavido nova robora cordi
Dat Deus omnipotens!

(L.) Metuo ne forte saluti
Hac vitae ratione cito nocumenta parentur.
Infirmae vires hominum, nimioque gravati
Pondere succumbunt humeri. Jam pallor in ore -
Sunt anni fragiles- aderit rugosa senectus! ’

(Α.) Me juvenem nunquam morbus cruciavit

acerbus,

Sum forti genitore satus, patiensque laborum,
Indomitae vires, aetas non fracta virilis.
Illita saepe rosis facies urbana puellae:
Verum incerta salus, est aeger anhelitus ipse.
Enervant cives epulae sine fine paratae:
Villicus incolumis, qui carnibus astinet. Ecce
Tot fortes obeunt, macilento corpore multi
Protraxere dies. Tenuant jejunia sensus,
Non rapiunt vires — et cultor Paulus eremi
Panibus et solis semper radicibus usus
Plures quarn centum vitae renovaverat annos.
Non comedit carnes Carmeli turba beata,
Atque brevem somnum duro super assere carpit,
Aspera saevit hyems frigusque perambulat artus:
Pluribus ecce datur longaevi temporis aetas.

 

