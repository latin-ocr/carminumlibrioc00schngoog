CARMINUM

Sed Fide cunctae sociantur una,

Una Spes illis melioris aevi,

impigrae semper patriae suavis
Limina quaerunt.

Arbori densae viridesque frondes,

Et velut serto redimita fulget:

Enitet virtus, decus est amori,
Mira venustas.

Poma praebentur, volucresque cantant

Et parant nidoS, peregrinus umbram

Captat et frigus, frditurque somno
Lassus eundo.

Verbo et exemplu, precibus, dolore

Caritas prodest, radiante vultu

Allicit segnes, graviora saxo
Pectora scindit.

Occidunt frondes, volucres iere,

Quid tibi prostat nisi triste lignum?

Caritas semper viret atque fructus
Promit opimos

Arborem sternunt caries, bipennis,
F ulgur, et nulla revocanda voce
, Caeditur ferro, vorat una sectam
Torrida flamma,

Ni velit ligno faber unus uti:

Ast amor nullis terebratur annis,

Viribus crescit, domitaque morte
Vivit in aevum!

 

